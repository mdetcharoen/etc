## สรุปกระบวนการจำลองดีเอ็นเอ DNA replication

![image](https://github.com/mdetcharoen/etc/assets/70691598/da897dd8-6890-47ad-8e61-8df6f7c93c7f)

รูปที่ 12 การจำลองดีเอ็นเอ

</br>
</br>

![image](https://github.com/mdetcharoen/etc/assets/70691598/88a7449b-446f-4744-9b11-69dee6b5d83d)

รูปที่ 13 เอนไซม์ที่ใช้ในกระบวนการจำลองดีเอ็นเอ

</br>

ดีเอ็นเอที่ถูกสร้างใหม่จะถูกตรวจสอบความถูกต้องของลำดับเบส (proofreading) ด้วยเอนไซม์ DNA polymerase นิวคลีโอไทด์ที่ผิดพลาดจะถูกตัดออกเพื่อเปลี่ยนนิวคลีโอไทด์ใหม่เข้าไปแทนที่ด้วยเอนไซม์ nuclease ดีเอ็นเอสามารถถูกทำลายด้วยสารเคมีหรือทางกายภาพเช่นรังสีเอ็กซ์หรือควันบุหรี่ การเปลี่ยนแปลงบนสายดีเอ็นเอเกิดขึ้นได้อย่างรวดเร็ว 

![image](https://github.com/mdetcharoen/etc/assets/70691598/76cda6ea-fe96-48b3-af8c-821e1a039c80) ![image](https://github.com/mdetcharoen/etc/assets/70691598/c4edf331-f52c-4619-ad52-44ff217dfc10)

รูปที่ 14 การตัดนิวคลีโอไทด์ออกแล้วแทนที่ด้วยนิวคลีโอไทด์ใหม่

</br>

อัตราความผิดพลาดหลังจากการถูกตรวจสอบ (proofreading) ด้วยเอนไซม์ DNA polymerase นั้นมีค่าต่ำมาก แต่ไม่ได้แปลว่าจะไม่ความผิดพลาดเลย ลำดับเบส (sequence) ที่เกิดการเปลี่ยนแปลงอาจอยู่ถาวร และถ่ายทอดไปยังรุ่นต่อไปได้หากเกิดในเซลล์สืบพันธุ์ การเปลี่ยนแปลง (mutations) นี้เป็นสาเหตุของความหลากหลายทางพันธุกรรมซึ่งอาจทำให้เกิดสิ่งมีชีวิตสปีชีส์ใหม่ขึ้นได้
การจำลองดีเอ็นเอจาก 5' ไป 3' นั้นทำให้ไม่มีทางที่จะมีการจำลองปลาย 5' ได้ครบถ้วน ทำให้ปลาย 5' นี้สั้นลงทุกครั้งที่มีการเพิ่มจำนวนดีเอ็นเอ ปัญหานี้เกิดขึ้นใน eukaryotes เท่านั้นแต่ไม่ใช่ใน prokaryotes เพราะในสิ่งมีชีวิตกลุ่มนี้มีโครโมโซมเป็นวงกลม

![image](https://github.com/mdetcharoen/etc/assets/70691598/4531d906-0288-4b0a-9b0a-82b594a13d8e)

รูปทื่ 15 การสั้นลงของปลาย 5’

</br>

ดีเอ็นเอคือพอลิเมอร์ของนิวคลีโอไทด์ที่ประกอบไปด้วยเบสสี่ชนิดเรียงกันเป็นลำดับ (sequence) บางส่วนของดีเอ็นเอทำหน้าที่เป็นรหัสสำหรับสร้างโปรตีนและ RNA ชนิดต่าง ๆ และบางส่วนของสายดีเอ็นเอนี้ไม่ได้มีหน้าที่ใด ๆ 
เราเรียกบริเวณของดีเอ็นเอที่เป็นรหัสสำหรับสร้างโปรตีนและ RNA ต่าง ๆ นั้นว่ายีน (gene) หรือ coding sequence และเรียกลำดับอื่น ๆ บนสายดีเอ็นเอที่ไม่ได้ทำหน้าที่ใด ๆ ว่า non-coding sequence โดยในสิ่งมีชีวิตพวก prokaryotes นั้น ยีนต่าง ๆ มักอยู่ใกล้กันเพราะสิ่งมีชีวิตพวกนี้มีจีโนมขนาดเล็ก ในขณะที่สิ่งมีชีวิตพวก eukaryotes นั้นยีนต่าง ๆ มักอยู่ห่างกัน

![image](https://github.com/mdetcharoen/etc/assets/70691598/2d067baf-fdae-43e1-a072-2721dfccaf8a)

รูปที่ 16 ส่วนของดีเอ็นเอที่แสดงบริเวณที่เป็นยีนที่เน้นด้วยสีส้มและสีฟ้าและส่วนของดีเอ็นเอที่เป็น non-coding sequence ที่แสดงด้วยสีดำ
