## DNA replication การจำลองแบบดีเอ็นเอ

การเพิ่มจำนวนโมเลกุลดีเอ็นเรียกว่า DNA replication (replication แปลว่าการทำซ้ำ การคัดลอก ทำสำเนา) กระบวนการนี้เริ่มขึ้นที่จุดเฉพาะที่เรียกว่า origin of replication ที่บริเวณนี้สายดีเอ็นเอทั้งสองสายที่ยึดกันอยู่ด้วยพันธะไฮโดรเจนระหว่างคู่เบสจะถูกทำลายทำให้สายดีเอ็นเอสองสายแยกออกจากกันทำให้เกิดลักษณะโป่งพองขึ้นเรียกว่า “bubble” (โครโมโซมของโปรคาริโอตมีโครงสร้างเป็นวง ส่วนโครโมโซมของยูคาริโอตเป็นแท่ง บริเวณ origin of replication ในโครโมโซมแต่ละแท่งของพวกยูคาริโอตอาจมีจำนวนหลายร้อยหรือหลายพันบริเวณ) การสร้างดีเอ็นเอสายใหม่นี้เกิดขึ้นในทั้งสองทิศทางจากแต่ละ origin of replication จนกว่าจะคัดลอกโมเลกุลทั้งหมดเสร็จสิ้น


![image](https://github.com/mdetcharoen/etc/assets/70691598/ef68478b-e162-4884-a295-a71d34ffb53b)

รูปที่ 7 การเพิ่มจำนวนดีเอ็นเอใน prokaryotes และ eukaryotes

</br>

ส่วนขอบของแต่ละ replication bubble จะเรียกว่า replication fork มีลักษณะคล้ายรูปตัววาย เอนไซม์ helicase มีหน้าที่คลายเกลียวดีเอ็นเอที่บริเวณ replication fork นี้ โปรตีน Single strand binding proteins จะเข้ามาจับและช่วยรักษาให้สายดีเอ็นเอที่ถูกคลายออกคงตัวอยู่ได้ เอนไซม์ Topoisomerase คลายเกลียวบริเวณที่เป็นเกลียวซ้อนเกลียวของดีเอ็นเอ

![image](https://github.com/mdetcharoen/etc/assets/70691598/ea018c03-12c0-4a06-87ad-56e928a1307a)

รูปที่ 8 บริเวณ replication fork

</br>

เอนไซม์ DNA polymerases จำเป็นต้องใช้ primer เพื่อจะได้เติมเบสให้กับดีเอ็นเอสายใหม่ primers นี้ถูกสร้างด้วยเอนไซม์ primase เอนไซม์นี้จะสร้าง RNA primers ประมาณ 5-10 เบสก่อน ที่ปลายด้าน 3' ของสายดีเอ็นเอสายต้นแบบและจะเป็นบริเวณที่ให้เริ่มต้นการสร้างสายใหม่
เอนไซม์ DNA polymerase นี้มีหน้าที่สังเคราะห์ดีเอ็นเอสายใหม่ที่เริ่มบริเวณreplication fork เอนไซม์นี้ส่วนใหญ่จำเป็นต้องใช้ primer และสายดีเอ็นเอที่เป็น template การสังเคราะห์ดีเอ็นเอสายใหม่มีอัตราโดยประมาณที่ 500 นิวคลีโอไทด์ต่อวินาทีในแบคทีเรียและ 50 นิวคลีโอไทด์ต่อวินาทีในคน นิวคลีโอไทด์แต่ละโมเลกุลที่จะถูกต่อเข้าไปในสายดีเอ็นเอสายใหม่นี้คือ nucleoside triphosphate เมื่อ nucleoside triphosphate มาต่อกันจะเสียหมู่ฟอสเฟตออกไปสองหมู่

![image](https://github.com/mdetcharoen/etc/assets/70691598/f6b6df1b-c03d-444a-bd8a-43bbc8ee97e9)

รูปที่ 9 Dephosphorylation

</br>

DNA polymerase จะต่อนิวคลีโอไทด์ที่ปลาย 3' เท่านั้น นั่นคือสายดีเอ็นเอสายใหม่จะถูกสร้างจากปลาย 5' ไป 3'

![image](https://github.com/mdetcharoen/etc/assets/70691598/fdc6ecc9-c787-4d77-b940-8f414ab4bcca)

รูปที่ 10 DNA replication ของ leading strand

</br>

ลักษณะที่เป็น antiparallel ของดีเอ็นเอนี้ทำให้การสังเคราะห์ดีเอ็นเอสายใหม่ทั้งสองสายมีกระบวนการต่างกันเล็กน้อย โดยสายดีเอ็นเอที่สร้างใหม่สายหนึ่งจะถูกสร้างได้ต่อเนื่องจาก 5' ไป 3' ซึ่งเรียกว่า leading strand แต่อีกสายจะถูกสร้างทีละน้อยจากปลาย 5' ไป 3' เช่นกัน เรียกว่า lagging strand ดีเอ็นเอสายใหม่ที่ถูกสร้างบนสาย lagging strand นี้จะถูกสร้างเป็นช่วงสั้น ๆ ที่เรียกว่า Okazaki fragments ซึ่งจะถูกเชื่อมเข้าด้วยในภายหลังด้วยเอนไซม์ DNA ligase

![image](https://github.com/mdetcharoen/etc/assets/70691598/6eba6c09-9382-46d3-a292-0128ed8e42e1)

รูปที่ 11 การสร้างดีเอ็นเอสายใหม่บน lagging strand
